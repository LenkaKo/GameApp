# javascript-prework

Specyfikacja projektu
Docelowo chcielibyśmy, aby całość działała w następujący sposób:

na ekranie znajdują się trzy guziki: "papier", "kamień", "nożyce", umożliwiające graczowi wybór zagrania,
po kliknięciu któregoś z tych trzech guzików, skrypt losuje swoje zagranie,
na końcu podawany jest wynik gry.
Będziemy rozwijać naszą grę etapami – zaczniemy od bardzo prostej wersji, której nawet nie można nazwać grą, i stopniowo będziemy dodawać kolejne funkcjonalności.

W pierwszym etapie nasza gra będzie:

uruchamiać się od razu po wyświetleniu strony,
wyświetlać na ekranie tekst "Zagrałem kamień! Jeśli Twój ruch to papier, to wygrywasz!"
Jak wspomnieliśmy, tego nawet nie można nazwać grą, ale będzie to świetny punkt wyjścia!

Przygotowanie nowego projektu
Korzystając z wiedzy zdobytej w poprzednim module, przygotuj środowisko nowego projektu o nazwie javascript-prework.

Stwórz na GitHubie nowe repozytorium pod nazwą javascript-prework.
Sklonuj stworzone repozytorium.
Skopiuj plik package.json stworzony w poprzednim module do katalogu projektu.
Zainicjuj projekt za pomocą komendy npm run init-project uruchomionej w katalogu projektu.
Zapisz commit i wyślij go (wykonaj push) do zdalnego repozytorium.
Sprawdź w panelu GitHub czy pliki są widoczne w repozytorium.
W czasie realizacji tego modułu będziesz aktualizować pliki projektu. Efektem będzie projekt z działającą grą.

Nie martw się tym, że to jest Twoje pierwsze spotkanie z JavaScriptem. Niniejszy moduł pomoże Ci poznać podstawy. Aby było to możliwe, przygotowaliśmy dla Ciebie początkową zawartość paru plików, które ułatwią Ci uruchomienie projektu.

index.html – zastąp zawartość swojego pliku index.html kodem przygotowanym przez nas (poniżej); umieściliśmy w nim odwołania do plików CSS oraz JS, a także podstawową strukturę HTML, z której będziemy korzystać w tym module;
functions.js – umieść ten plik w katalogu js swojego projektu i wklej do niego zawartość podaną poniżej; znajduje się w nim kod JS niezbędny do uruchomienia przykładów z tego modułu;
Kod JS tworzony w ramach projektu będziesz umieszczać w pliku js/script.js, który został już stworzony w Twoim projekcie za pomocą komendy npm run init-project.

To wszystko, co będzie Ci potrzebne do realizacji tego modułu. Po przygotowaniu projektu zapisz nowy commit i przejdź do nauki JS-a w następnym submodule!